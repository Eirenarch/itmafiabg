### V. Шумер - последни дни
Аз мразя Мемфис. От три години бях в този град и той ме задушаваше. Мислех си за морето. Почти 11 години живях там, преди да дойда в Мемфис и то само защото повечето софтуерни фирми са тук. Първата ми работа беше в една американска фирма. Опитах да се преместя тогава в Категат. Получих само смешни оферти от по 1000 лева заплата. Върнах се в Мемфис и започнах в Шумер. Идеята беше, да натрупам опит и да се върна на морето. Може би, имаше възможност да работя от вкъщи за Шумер и да живея до морето.  
Моментът е около шест месеца след първия проект. Аз още съм в Шумер. Отдаден съм под наем в една немска фирма. Там е добре. Немската машина работи перфектно. Хората знаят какво е организация. Спомням си, че веднъж мениджърът на .NET отдела дойде да види тези, които бяхме отдадени под наем. Седим си ние в кафето и си говорим. Той ме пита дали говоря с немските мениджъри. Говоря, естествено. Той изглежда замислен. Аз разбирам неговото учудване. Вероятно, той си е мислел, че аз ще критикувам работата на мениджмънта както правех в онзи проект, за който разказвах. И се учудваше, как може да не са поискали да ме върнат, все още. Но какво да критикуваш, когато хората работят перфектно. Те също ползваха Scrum, но не защото е модерно, а защото работи добре за начина, по който те разработваха продукта. Те разбираха защо всеки детаил от методологията е важна. Те не бяха учили Scrum с едно-две видеа от YouTube.  
Лято е. Аз мисля за морето. Вече ми писна тук и искам да се преместя в Категат преди лятото да е свършило. Аз имам два месеца предизвестие по договор. Преди седмица един от колегите, отдадени под наем, е уволнен от Шумер. Казал нещо, което не се харесало на немците и те не го искали вече. Аз получавам кредитна карта. Виждам някакви знаци в това.  
По това време в немската фирма дойде една рускиня, работила в Америка. Честно казано, това е най-неприятната рускиня, която бях срещал. Не като външност, а като излъчване. Ледена кралица, която може да смрази кръвта във вените ти само с поглед. Нищо общо с топлотата на жените от тази националност. Американцита я бяха повредили. Аз знаех, че ако засегна тази хладна жена дори и малко, злото в нея ще се разбеснее. Нали знаете, как да накарате една жена да ви накаже. Покажете и, че я желаете, а след това и кажете, че сте си правили майтап. Речено, сторено.  
Поканих девойката на кафе. Тя отговаряше за развитието на кадрите и ме попита дали не искам в офиса. Аз казах, че е по-добре на кафе. Исках поканата да изглежда по-лична. Идеята беше ясна. На срещата създадох впечатлението, че преговарям за преместване при тях. На края, тя ме попита дали само за това съм я поканил. Това беше въпросът. Аз погледнах в змийските и очи и казах "Да". Оттук нататък знаех, че е само въпрос на време нейното наказание да ме порази.  
На следващия ден хора от Шумер дойдоха да приберат останките ми. На по-следващия трябваше да отида в офиса, за да ми бъде произнесено наказанието. Учудих се, защото на срещата с мениджърите, ми беше казано, че нямат намерение да ме уволняват и случаят с другото момче е бил доста по-тежък. Но, аз имах много силен вътрешен подтик. Исках да замина за Категат. Те се съгласиха да ме пуснат веднага, след като им обясних, че в Мемфис се чувствам зле. Прави им чест, че не поискаха да им върна парите за Microsoft сертификатите, които те платиха. И така, аз заминах за Категат.