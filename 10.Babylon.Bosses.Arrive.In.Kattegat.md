### X. Босовете на Вавилон пристигат в Категат
Бъдещето дойде след няколко дни. Извикаха ме при човешки ресурси и ми връчиха молба за прекратяване на договора по взаимно съгласие. Всички изглеждаха спокойни и доволни. Веднага след като напуснах сградата ми се обади една девойка, която работеше във фирма за подбор на персонал. Имаше нежен, приятен глас. Звучеше много ентусиазирана. Каза ми, че босовете на Вавилон, една голяма софтуерна компания от Мемфис, ще пристигнат в Категат, за да се срещнат с моя милост. Помислих си, че момичетата от човешки ресурси във Византия, предварително са се свързали с нея, за да я уведомят, че ще бъда уволнен и да ми помогнат да остана в Категат, а не да се върна в Мемфис.  
Докато живеех в Мемфис, аз бях кандидатствал за работа във Вавилон още преди да започна в Шумер. Тогава те планираха отваряне на офис в Категат, но ми казаха, че им трябват поне пет месеца, за да съберат някакъв екип. Докато работих във Византия, аз гледах всеки ден обявите за програмисти в Категат и си правих статистика на търсенето. Никога не бях виждал обява от Вавилон. Предположих, че те са се отказали от желанието си да отворят офис тук. За пръв път видях тяхна обява след като дадох началото на революционната битка във Византия. Това е една от онези "случайности", с която аз ще се сблъсквам през следващата година и половина, които, в крайна сметка, ще започнат да ми изглеждат закономерности, движени от някаква невидима сила.  
Междувременно, докато чаках срещата с босовете на Вавилон, започнаха да ми се обаждат от други места, в които бях кандидатствал за работа. Обадиха ми се от една друга компания в Мемфис наречена Фригия. За тази компания също не бях виждал обяви в Категат за осемте месеца пребиваване там. Те отваряли нов офис и търсели много хора. Така ми казаха. Обадиха ми се и други хора, от агенции за подбор на персонал и бивши колеги от Византия, и всеки от тях ми говореши особени неща. Аз няма да споделя кой какво точно ми е казал, за да не би господарите на тези хора да ги накажат за това, че са се опитали да ми подскажат нещо, което аз така и не разбрах добре. Едни споделиха, че ако галите решат, всичко във Византия може да се промени. Други ми казаха, че галите биха приели отново човек, който е напуснал, ако той се върне. Аз не бях напуснал. Бях освободен, защото казах, че не искам да работя по нещо, за което не съм кандидатсвал и съм бил излъган. Нима тези хора очакваха, че след като направиха това с мен, аз щях да се върна и да ги моля да ме пощядят. Може би, те очакваха да лазя пред тях и да се кълна, че ще пиша само PHP и JavaScript код до края на живота си. Ако те очакваха това, значи нищо не знаеха за мен. Обади ми се и друг човек, който ме попита кога съм роден. Нещо, което нямаше нищо общо с контекста на разговора. Спомних си, че докато бях във Византия и бях на едно интервю за работа с някаква холандска фирма, която, забележете отново, искала да отвори нов офис в Категат, ми беше зададен същият въпрос. Това беше също странно, но тогава не се замислих. Но сега, след като чух този въпрос, си казах, това не е случайно. Тези хора знаят, че нещо ще се случи на датата, на която съм роден. Датата на моето раждане беше около месец и половина след освобождаването ми от Византия.  
Междувременно, след моето освобождаване, заплатата не ми беше преведена в срок. Аз се обадих, да им напомня и се оказа, че трябва отново да се върна в офиса на Византия, защото договорът за напускане беше сгрешен. Датата беше объркана.  
Моментът за срещата с босовете на Вавилон дойде. Две високи нахакани момчета ме посрещнаха. Всички от Мемфис са такива. И са на няколко редбула. След като живях две години в Мемфис, перез първите дни в Категат всички ми се струваха сякаш се движат на забавен кадър. Беше много дразнещо и се чудех защо тия хора са толкова мудни. Сега пък, след две години в Категат, като срещна някой от Мемфис, имам чувството, че или е на амфети, или на пет редбула.  
Едно от момчетата го познавах от предишното кандидатстване при тях в Мемфис, за което споделих в началото. Нямаше техническо интервю. Казаха ми, че вече съм бил на интервю и при този младеж, и при един друг техен колега и са наясно с уменията ми. Питаха ме как виждам бъдещето си. Дали имам планове след като натрупам опит да стана мениджър на проекти или по-скоро технически лийд. Аз, честно казано, никога не съм имал планове да се издигам в някоя фирма, защото бях забелязал, че тия, които се издигат, все едно продават душата си на дявола за няколко сребърника повече. Те трябва да подтиснат своите ценности и да приемат тези на шефовете си или казано по-простому, да лижат задници. Аз им казах, че имам планове някой ден да стана технически лийд, за да не си помислят, че съм мърда и не съм амбициозен. По-интересното от този разговор беше един друг пъпрос, който единият младеж ми зададе. Той беше дали искам да работя в сферата на "еди-какво-си". Като след това се поправи и каза във финансовата сфера. Това "еди-какво-си" беше малка част от финансовия бизнес. Аз се досетих, че във Категат има една фирма, която се занимава с "еди-какво-си" и това беше Византия. Интервюто свърши и момчетата ми казаха да чакам информация от момичето от фирмата за подбор на персонал, която ни уреди срещата. Аз зачаках.  
Докато чаках, аз реших да систематизирам информацията, която получих от различните източници и да се опитам да достигна до някакво смислено обяснение на това, което се случваше. Ето до какви съждения достигнах. Някой беше задействал няколко фирми и агенции за подбор на персонал, за да ме задържат в Категат. Някой беше казал на някои от тези хора, че на родженната ми дата ще се случи нещо. Значи, те трябваше да ме задържат в Категат до тази дата. Някой беше казал на поне един човек, че във Византия може да започнат реформи. Някой знаеше, че аз, въпреки че съм уволнен, все още не съм отписан от Византия. Също така, аз забелязах, че срещу мен все още течеше кампания. Може би, тези, които я водеха, искаха да ме довършат. Аз забелязах в един сайт, в който недоволни хора пишеха срещу работодателите си, че се е появил коментар, който се опитваше да изглежда така, сякаш го бях написал аз. Самият бивш колега, който беше на моето място във Византия преди мен, се свърза с мен и ми каза, че си е помисли, че съм го написал аз. Ако той си е помислил това, значи и други също можеха да си помислят същото. Ставаха странни неща.  
Това, което можех да направя е да чакам рожденната си дата и да разбера дали наистина ще се случи нещо. Но какво щеше да стане, ако тези фирми, които се занимаваха с това да ме държат тук са били подведени от моите врагове, които все още водеха кампания срещу. На някой може да му се струват параноични тези размисли. За да ме разберете, трябва да поработите малко във Византия и да видите какво се случва там. Ако Вавилон са били подведени и на рожденната ми дата не се случи нищо, те дали щяха да ме спасят като ми предложат работа или щяха да ми кажат "В момента нямаме свободен слот.". Положението беше на живот и смърт. Не можех да чакам до тогава. Понеже момичето, което ме срещна със босовете на Вавилон, заяви, че те много са ме харесали и всичко е сигурно, аз реших да използвам това като сигурно средство за моето, дори временно спасение. Аз реших да блъфирам четири-пет дни преди рожденната си дата, че вече не мога да чакам и заминавам за Мемфис. Ако от Византия им бяха казали да ме задържат до тогава и искаха да ме върнат обратно, то Вавилон щяха им се обядят и да им съобщят, че аз тръгвам за Мемфис. Тогава Византия щяха да действат. Ако искаш да върнеш някого на работа какво значение имат четири-пет дни разлика. Ако, обаче, Вавилон и другите са били подведени от моите врагове, то те щяха да откажат и тогава Вавилон щяха да разберат, че нещо смърди в цялата работа и след като вече ми бе казано, че са ме хареса, нямаше причина да не ми предложат работа. Същото щеше да се случи и, ако Византия искаха да ме докарат до положение, в което да остана без средства и да отида да им се моля да си ме приберат. При всички положения, ако Византия искаха да ме върнат обратно без да ме унижават, моят блъф, трябваше да ги накара да го направят по-рано. В другият случай, аз бях в ръцете на Вавилон. Речено, сторено.  
След като се обадих на момичето водещо преговорите с Вавилон и се постарах да бъда възможно най-убедителен, че напускам Категат, ако не получа оферта, един или два дни по-късно ми се обади служителка на Вавилон и ме уведоми, че ще ме наемат на работа. След като подписах договора с Вавилон, аз се свързах с един от бившите колеги, който ми намекваше разни неща и си излях целият яд срещу Византия, защото знаех, че той ще предаде на останалите, които участваха в тази постановка срещу мен. Мислех си, че всичко е свършило. Аз се спасих. Оцелях и сега можех, най-сетне, да работя нормално във една компания, която уважава служителите си. Нямах никаква представа колко наивно е било това мое мислене.  