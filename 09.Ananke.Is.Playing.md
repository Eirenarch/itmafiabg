### IX. Ананке си играе
След добре разиграният от мен сблъсък със SQL програмиста, силите станаха по ясни. Генерал Рей и шефът на Византия дойдоха в стаята и започнаха да обгрижват нашият SQL програмист. Беше много забавно. После си тръгнаха. А след това само шефът на Византия дойде точно до мен, където седеше мениджърът на специалистите по качеството и започна да се прави, че върши нещо. Усещах погледа и върху гърба си. Всичко това се случваше за първи път и аз се запитах защо се прави. Предположих, че те са си помислили, че аз съм ядосан на нашия SQL програмист и като му окажат внимание, аз мога да се ядосам повече и тя трябва само да дойде близо до мен, очаквайки, че аз ще избухна и ще и кажа, че напускам. Но защо и тя беше срещу мен. Дали, защото в началото имах един момент, когато я срещнах и я питах дали ще ме преместят в .NET екипа, за който съм кандидатствал. А тя, милата, гледайки ме в очите, ми каза "О, да, да. Разбира се.".  
Две от момчетата в Библос, очевидно, бяха от страната на революцията, а третото зае противоположната позиция. Аз имах някакви съмнение, че генерал Рей се опитва да привлече вторият младеж от Библос още преди това като му делегира повече отговорности. Изглежда, че този опит е бил неуспешен. Но третият, започна да се държи малко по-самоуверено. Това не можеше да е случайно. Той беше нов кадър. Един ден той се свърза с мен и ми даде някаква задача. Нещо в клиента. Добре. Аз реших да го взема. Направих го и го пуснах за тестване при специалиста по качеството. След като това беше тествано и одобрено, аз попитах дали са били правени някакви промени по уеб услугата в .NET отдела. Беше ми казано с гордост "Не". И тогава аз разбрах, за пореден път, че Провиденито има много изтънчено чувство за хумор. Това, което младежът ми беше пратил беше това, което аз търсех шест месеца - доказателство, че тази уеб услуга е една бутафория. Това доказваше, че всяка заявка, която се прати от клиента към този уеб сървис се изпълнява в базата данни без каквато и да било валидация. И така, аз стоях с горящият факел в ръка, с който щях да запаля барутният погреб.  
В интерес на истината, мислех че има голяма вероятност тази революция да пропадне. Имах тези опасения, понеже генерал Рей беше висш жрец на един частен храм по мениджмънт в Категат и като такъв той беше много ценен, защото можеше да снабдява Византия с млади умове. Въпреки това, реших да атакувам. Обясних за този безумен пробив в сигурността, който имаме и поисках да мина в .NET отдела. Малко по-късно получих задача от генерал Рей. Това беше задачата, с която кандидатствах, когато започвах във Византия, но бяха добавени още изисквания, някои несъвместими едно с друго. Аз разбрах идеята. Казах на генерал Рей, че задачата му е само за отбиване на номера и той вече е взел решението си. При това неговият слуга полковник Рос ме нападна. На мен вече ми писна. Реших, че галите няма да ме подкрепят и няма смисъл да се опитвам да се боря повече.  
В групата на галите имаше една нова компания, която пускаше обява за .NET програмист всеки път, когато аз вдигах градуса на напрежението. Аз никога не кандидатствах там. Първо, защото не знаех там дали няма да се натреса на някой по-страшен генерал Рей. И второ, защото не исках да избягам от битката с него, както колегите преди мен бяха направили. Но сега кандидатствах, като добавих още 500 отгоре върху заплащането си. Вече се бях отказал от борбата и щях да се преместя в другата компания да видя там какво ме чака. Също така, написах съобщение на мениджъра Дарий, че повече не искам да работя по клиента, защото когато съм кандидатствал за работа е било за .NET програмист. Към съобщението добавих всичките си наблюдения за методите на генерал Рей. И зачаках решението им.  
Нещата, които се случиха след това, ме изненадаха. Първо, двете момчета от революционните сили, които преди това изглеждаха доста унили от развитието на нещата, станаха много позитивни. Полковник Рос дойде в стаята при SQL програмиста и започна да се прави, че върши някаква много сериозна дейност. Чух мениджъра на специалистите по качеството, който седеше до мен, да хвали пред Дарий момчето от Библос, което се обърна срещу революционните сили. Самото момче стана много меко и възпитано с мен. Нищо общо с преди. Работният ден завърши и аз тръгнах да се прибирам. Срещнах един от дизайнерите. Той никога не ме беше поздравявал преди, но сега се усмихна и ме поздрави. Галите са заели страна. Това беше първото, което си помислих. Или генерал Рей и хората му са пуснали лъжлив слух, за да си помисля, че сме победили, преди да ми отсекат главата. Бъдещето щеше да покаже.  